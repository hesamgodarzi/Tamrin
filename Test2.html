<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>مریخ</title>
</head>
<body>
    <h4>مریخ یکی از سیاراتی است که بسیار مورد توجه دانشمندان قرار گرفته و بشر همواره به دنبال اسکان در آن است. تاکنون عملیات‌های بسیاری برای کاوش مریخ و زمینی‌سازی آن انجام شده و دانشمندان معتقدند که مریخ برای اسکان بشر مناسب است.

        به گزارش خبرنگار ایمنا، مریخ یا بهرام چهارمین سیاره منظومه شمسی است که در مداری طولانی‌تر و سرعتی کمتر از زمین به دور خورشید می‌چرخد؛ هر بار گردش این سیاره به دور خورشید معادل ۶۸۷ شبانه‌روز زمین زمان می‌برد و طول شب و روز آن از زمین بیشتر است. نام فارسی این سیاره بهرام است و در زبان یونانی تحت عنوان مریخ شناخته می‌شود؛ این سیاره در کتاب‌های فارسی قدیمی به عنوان فلک شحنه پنجم و سایس رواق پنجم نیز معرفی شده است.
        
        اقمار سیاره مریخ
        اتمسفر مریخ سرخ رنگ است و از زمین و در آسمان شب نیز رؤیت می‌شود. کره مریخ دارای دو قمر کوچک به نام فوبوس و دیموس است که ظاهری نابسامان دارد و احتمالاً شهاب‌سنگ‌هایی است که در مدار مریخ به دام افتاده است. از دید ناظر مریخی قمر فوبوس سه بار در روز طلوع و غروب می‌کند و دیموس نیز به دلیل سایز کوچکی که دارد، بیشتر شبیه ستاره است. اقمار مریخ به سطح سیاره نزدیک است و بزرگ‌ترین قمر آن نیز فوبوس است.
        
        آب و هوای مریخ
        مریخ سیاره سرخ رنگ منظومه‌شمسی است و یک دوم زمین قطر دارد؛ مساحت این سیاره نیز برابر با سطوح خشکی زمین است؛ این سیاره مانند زمین یخ‌های قطبی، دره‌های عمیق، کوه، غبار، توفان و فصل دارد. با وجود اینکه سیاره مریخ کوچک‌تر از زمین است، اما بلندترین قله و بزرگ‌ترین دره منظومه‌شمسی متعلق به مریخ است.
        
        ویژگی‌های فیزیک سیاره مریخ
        چگالی مریخ از زمین کم‌تر است و مساحت آن نیز از مجموع سطوح خشکی‌های زمین کم‌تر است. مریخ در برابر عطارد بزرگ‌تر و دارای جرم بیشتر است و به همین دلیل نیروی گرانش مریخ نیز بیشتر است. مریخ از دید اندازه، جرم و گرانش سطح، بین زمین و ماه (ماه یک دوم مریخ قطر دارد و زمین حدود دو برابر مریخ است) قرار گرفته است.
        
        خاک سیاره مریخ
        در ژوئن ۲۰۰۸ داده‌های به‌دست آمده از طریق کاوشگر فینیکس ثابت کرد که خاک مریخ دارای اندکی ویژگی بازی و در برگیرنده موادی مانند منیزیم، سدیم، پتاسیم و کلر است که وجود تمام این موارد برای زیست موجودات زنده ضروری است. پژوهشگران خاک به‌دست آمده از بخشی نزدیک قطب شمال مریخ را با کمی خاک باغچه زمینی مقایسه کردند و به این نتیجه رسیدند که مریخ برای رشد گیاهانی مانند مارچوبه مناسب است.
        
        وجود آب در مریخ
        تصاویر و نمونه‌هایی که توسط پژوهشگران از سیاره مریخ ارسال شده امکان وجود آب در این سیاره را اثبات کرده است. در آوریل ۲۰۱۵ مریخ‌نورد ناسا که حدود سه سال در این سیاره مشغول پژوهش بود؛ خاکی مرطوب شده با آب نمک کشف کرد که نقطه انجماد را کاهش می‌دهد و در ماه سپتامبر صخره‌هایی زیر سطح مریخ یافت که چهار برابر انتظار دانشمندان رطوبت داشت. ۲۸ سپتامبر ۲۰۱۵ ناسا در نشستی خبری وجود آب در مریخ را تأیید کرد.
        
        دانشمندان ناسا اعلام کردند که رگه‌های تیره به طور حتم آب جاری هستند که در تابستان رؤیت شده و در زمستان مریخ محو می‌شود. باید توجه داشت که آب کشف شده در مریخ خالص نیست و نوعی نمک موجود در آن باعث می‌شود که این آب بتواند در دمای معمول ۵۰ درجه سلسیوس زیر صفر جاری باشد.
        
        زندگی در مریخ
        اسکان بشر در مریخ طرح و پیشنهادی برای کوچ‌نشینی دائمی انسانی روی سطح مریخ یا ارسال ربات‌ها برای اکتشاف و بهره‌برداری از منابع طبیعی مریخ است که برای تحقق آن مطالعات بسیاری انجام شده است. شرایط سطحی این سیاره و وجود آب در آن باعث شده است تا بتوان آن را قابل زیست‌ترین مکان خارج از زمین معرفی کرد؛ البته ماه نیز به عنوان نخستین مکان برای شهرک‌سازی برون‌زمینی پیشنهاد شده، اما به دلیل اینکه ماه اتمسفر ندارد، مریخ میزبان بهتری برای انسان‌ها محسوب می‌شود.
        
        برای زندگی در مریخ فرآیندی تحت عنوان زمینی‌سازی انجام می‌شود؛ این فرآیند جرم آسمانی را به سبک کره زمین برای زندگی انسان آماده می‌کند. در این رابطه طرح‌هایی ارائه شده است تا در دراز مدت محیط سیارات، ماه‌ها و دیگر اجرام کیهانی به طوری تغییر می‌کند که جو و خاک آن برای سکونت بشر مناسب شود. پژوهشگران مختلف، زمینی‌سازی مریخ را نیز امکان‌پذیر می‌دانند و آن را شامل سه فرآیند اصلی ایجاد جو، گرم نگه‌داشتن و جلوگیری از نشت آن به فضای بیرونی می‌دانند.
        
        برای سفر به مریخ چالش‌هایی نیز وجود دارد که یکی از مهم‌ترین آن‌ها هزینه است. برای سفر به مریخ حدود شش الی ۵۰۰ میلیارد دلار برای ارسال خدمه تخمین‌زده شده است؛ از طرفی سفر به مریخ می‌تواند به عنوان تهدیدی برای سلامتی خدمه محسوب می‌شود زیرا مردم در معرض پرتوهای کیهانی، امواج قوی و پرتو افکنی‌های یونی قرار می‌گیرند. دیگر چالش‌های پیش‌رو برای اسکان در مریخ عبارت است از:
        
        تأثیر منفی قرارگیری طولانی مدت در محیطی با جذبه کم
        تأثیر بر روح و روان و ایجاد عوارض روان‌شناختی که به سبب دوری از شرایط زمینی برای مدت طولانی رخ می‌دهد.
        زندگی در شرایط متفاوت
        در دسترس نبودن تجهیزات پزشکی
        انتشار آلودگی‌های مناطق مسکونی در مریخ
        انتشار میکروب‌های زمینی به مریخ</h4>
       <img src="https://ramzarz.news/wp-content/uploads/2022/01/Mars4-Metaverse-NFTs-Are-Selling-Rapidly-ramzarz.jpg" alt="سیاره مریخ"> 
</body>
</html>